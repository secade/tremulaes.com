<!DOCTYPE html>
<html lang="en">
  <head>
    <meta charset="utf-8">
    <title>The mind of Chris Singer</title>
    <meta name="viewport" content="width=device-width, initial-scale=1.0">
    <meta name="description" content="future site for tremulaes.com">
    <link rel="shortcut icon" href="/img/icon.ico">
    <link href='http://fonts.googleapis.com/css?family=Anton|Roboto+Slab|Francois+One|Inconsolata' rel='stylesheet' type='text/css'>
    <link href="/css/tremulaes.css" rel="stylesheet">
    <script src="/js/jquery-2.1.3.min.js"></script>
    <script src="/js/tremulaes.js"></script>
    <!-- HTML5 shim, for IE6-8 support of HTML5 elements -->
    <!--[if lt IE 9]>
      <script src="http://html5shim.googlecode.com/svn/trunk/html5.js"></script>
    <![endif]-->
  </head>
  <body>
  <div id="top" class="top-box">
    <div class="top-box-texture">
      <div class="top-box-texture-inverted">
        <div class="top-box-text">Christopher [c] Singer</div>
      </div>
    </div>
  </div>
  <div id="nav" class="centered-navigation" role="banner">
    <div class="centered-navigation-wrapper">
      <nav role="navigation">
        <ul id="js-centered-navigation-menu" class="centered-navigation-menu show">
          <li class="nav-link"><a href="/blog/">Blog</a></li>
          <li class="nav-link"><a href="/about/">About Me</a></li>
          <li class="nav-link logo">
            <a href="/index.html" class="logo">
              <img src="/img/squid.png" alt="Logo image">
            </a>
          </li>
          <li class="nav-link"><a href="/portfolio/">Portfolio</a></li>
          <li class="nav-link"><a href="/contact/">Contact</a></li>
        </ul>
      </nav>
    </div>
  </div><!-- centered-nav -->
  <div class="body-texture">
    <div id="central" class="container">

<p>Vns ist in alten maeren wunders vil geseit von heleden lobebaeren von grozer arebeit von vroevden hohgeciten von weinen und von klagen von chvener recken striten muget ir nu wunder hoeren sagen. ez wuohs in bvrgonden ein vil edel magedin daz in allen landen niht schoners mohte sin chriemhilt geheizen si wart ein scoene wip darvmbe mvosen degene vil verliesen den lip der minnechlichen meide trivten wol gezam. ir mvoten chvene recken niemen was ir gram ane mazen schone so was ir edel lip der ivnchfrowen tvgende zierten anderiv wip ir pflagen drie kvnege edel vnde rich gventher vnde gernot di rechen lobelich vnt giselher der ivnge ein vzerwelter degn div frowe was ir swester di fversten hetens in ir pflegn.</p>
<p>di herren waren milte von arde hohe erborn mit chraft vnmazen chvene di rechen vzerchorn da zen bvrgonden so was ir lant genant si frvmten starchiv wunder sit in ezelen lant ze wormeze bi dem rine si wonten mit ir chraft. in diente von ir landen vil stolziv ritterscaft mit lobelichen eren vnz an ir endes zit si erstvrben sit iaemerliche von zweier edelen frowen nit.</p>
<p>ein richiv kvneginne frov vote ir mvoter hiez ir vater der hiez danchrat der in div erbe liez sit nach sime lebene ein ellens richer man der ovch in siner ivgende grozer eren vil gewan. die drie kvnege waren als ich gesaget han von vil hohem ellen in waren vndertan ovch di besten rechen von den man hat gesagtstarch vnt vil chvene in scarpfen striten vnverzagt. daz was von tronege hagene vnt ovch der brvoder sin danchwart der vil snelle von mezzen ortewin di zwene marcgraven gere vnt ekkewart. volker von alzeye mit ganzem ellen wol bewart rvomolt der chvchenmeister ein tiwerlicher degn sindolt vnt hvonolt dise herren mvosen pflegen des hoves vnt der eren der drier kvnege man si heten noch manegen rechen des ich genennen niene chan. danchwart der was marscalch  do was der neve sin trvhsaeze des kvneges von mezzen oertewinsindolt der was scenche ein vzerwelter degn hvonolt was chameraere si chvnden hoher eren pflegn.</p>
<p>von des hoves chrefte vnt von ir witen chraft von ir vil hohen werdecheit vnt von ir ritterscaft der di herren pflagen mit vrovden all ir lebn des en chvnd iv ze ware niemen gar ein ende gebn in disen hohen eren trovmte chriemhilde wie si zvge einen valchen starch scoen vnt wilde den ir zwene aren erchrvmmen daz si daz mvoste sehn ir en chvnde in dirre werlde leider nimmer geschehn den trovm si do sagete ir mvoter voten si ne chvndes niht besceiden baz der gvoten.</p>
<p>der valche den dv zivhest daz ist ein edel man ine welle got behveten dv mvost in sciere vloren han waz saget ir mir von manne vil liebiv mvoter min ane rechen minne so wil ich immer sin svs scoen ich wil beliben. vnz an minen tot daz ich von mannes minne sol gewinnen nimmer not nv versprich ez niht ze sere sprach aber ir mvoter do soltv immer hercenliche zer werlde werden vro daz gesciht von mannes minne dv wirst ein scoene wip ob dir noch got gefveget eins rehte gvoten ritters lip.</p>
<p>di rede lat beliben sprach si frowe min ez ist an manegen wiben vil diche worden scin wie liebe mit leide ze ivngest lonen chan ich sol si miden beide so ne chan mir nimmer missegan. chriemhilt in ir mvote sich minne gar bewach sit lebt div vil gvote vil manigen lieben tac daz sine wesse niemen den minnen wolde ir lip sit wart si mit eren eins vil chuenen recken wip. der was der selbe valche den si in ir trovme sachden ir besciet ir mvoter wi sere si daz rach an ir naehsten magen die in slvogen sint dvrch sin eines sterben starp vil maneger mvoter kint.</p>

      </div>
      <div id="bot" class="low-box">
        <div class="low-box-wrapper">
          <p>Christopher C Singer (c) 2015</p>
        </div>
        <img src="/img/silhouette.png" />
      </div>
    </div>
  </body>
</html>